המכללה האקדמית להנדסה ע"ש סמי שמעון
SCE - Sami Shamoon College of Engineering

המחלקה להנדסת תוכנה

פרויקט גמר – אור ודור
נושא: פיתוח מערכת מבוססת בינה מלאכותית לשיפור כישורים חברתיים בקרב אוטיסטים בתפקוד גבוה
מסמך: ספר הפרויקט

סטודנטים :
דור ישראלי
אור יונה


מנחה אקדמית/מקצועית :
ד״ר הדס חסידים







תוכן עניינים:
סקירה ספרותית	3
1 מבוא והצגת הבעיה	3
חזון הפרויקט	4
2 הגדרה ואבחון של ASD	4
2.1 התפתחות היסטורית של ההגדרה	4
2.2 השוואה בין DSM-5 ל-ICD-11 והשפעתן על המחקר והיישום	5
2.3 בחירת המודל בפרויקט שלנו	6
3 – מאפיינים קוגניטיביים ותקשורתיים באוטיזם בתפקוד גבוה בחיי היום יום	6
3.1 גמישות קוגניטיבית והתמודדות עם שינוי	6
3.2 קשיים בהבנה רגשית ובתקשורת חברתית	7
3.3 ויסות רגשי והשפעתו על למידה והתנהגות	7
4 – שיטות למידה בקרב אנשים עם ASD בתפקוד גבוה	7
4.1 למידה באמצעות צפייה – Video Modeling	7
4.2 שילוב משוב בזמן אמת – Video Modeling + Feedback	8
4.3 העברת למידה ויכולת הכללה(Transferability) – מודל FIELD	9
4.4 אימון במציאות מדומה (Virtual Reality)	9
5 – שילוב טכנולוגיית בינה מלאכותית בלמידה של אוטיסטים בתפקוד גבוה	10
5.1 מצפיה לחיקוי	10
5.2 למידה אדפטיבית ומדידה מבוססת נתונים	10
5.3 למידה רגשית־חברתית (SEL) והטמעתה באמצעות בינה מלאכותית	11
5.6 אתיקה בבינה מלאכותית	11
פרק 6 - כלי אבחון והערכת תפקוד באוטיזם בתפקוד גבוה (HFASD)	11
6.1 הצגת כלים רשמיים (ADOS-2, CARS-2, SRS-2).	11
6.2 התאמתם לאוכלוסייה בתפקוד גבוה.	12
6.3 מדדים להערכת שיפור בכישורים חברתיים בפרויקט.	13
6.4 כלי הערכה (מבוסס מדדים ו־AI).	14
פרק 7 – תיאוריות פסיכולוגיות ופסיכו־חברתיות רלוונטיות	14
7.1 תיאוריית המיינד.	14
7.2 תיאוריית הקוהרנטיות המרכזית .	15
7.3 גישת ה־Neurodiversity – שונות נוירולוגית כבסיס ללמידה מותאמת.	15
פרק 8 – נגישות טכנולוגית ושילוב חברתי	16
8.1 למידה בסביבה וירטואלית (Virtual Classrooms)	16
8.2 שימוש באווטרים ולמידה מונחית שיחה	17
8.3 למידה שיתופית אונליין בקרב אוכלוסיות על הספקטרום	17
8.4 השפעת נראות דיגיטלית על תחושת ביטחון עצמי	17
9 - שילוב עקרונות מחקריים בתכנון הסביבה הלימודית	17
9.1 משמעות חינוכית וחברתית	18
10- מודלים של בינה מלאכותית באימון כישורים חברתיים בקרב אנשים עם ASD בתפקוד גבוה	18
● מודלים של ראייה ממוחשבת ולמידת מכונה לזיהוי רגשות –

 משמשים לזיהוי הבעות פנים ורמזים רגשיים בזמן אמת, ובכך נותנים מענה לקושי בזיהוי רגשות והקשר רגשי במהלך אינטראקציות חברתיות טבעיות (Voss et al., 2019).	19
● סוכנים שיחתיים מונחי־כללים (Rule-based Conversational Agents) –

 משמשים ליצירת סביבה שיחתית צפויה ומובנית, ובכך פותרים את בעיית העומס הקוגניטיבי והחרדה הנגרמת משיחה חופשית ולא צפויה בקרב אנשים עם ASD בתפקוד גבוה (Ali et al., 2020).	19
טבלת TTS	20
טבלת ASR	21
טבלת LLM	22
טבלת Vision	23
Avatar / Video Output	23
11. שיטת (Methodology)	24
11.1 גישת המחקר	24
11.2 ארכיטקטורת תוכנה וזרימת נתונים (System Architecture)	24
11.3 ארכיטקטורת עיבוד מקדים (Preprocessing Pipeline)	25
11.4 שימוש במודלי שפה גדולים (LLMs)	26
11.4.1 תפקיד מודלי השפה במערכת	26
11.4.2 בחירת המודל	27
11.4.3 הזרקת הקשר התנהגותי (Dynamic Behavioral Injection)	27
11.5 ניתוח התנהגותי של תגובות המשתמש	28
11.6 ניהול תרחישים באמצעות מכונת מצבים	28
11.7 סביבת הפיתוח	29
11.8 דרישות משתמש ודרישות מערכת	29
דרישות משתמש	29
דרישות מערכת	30
11.9 סיכום	30
שאלות שעלו תוך כדי קריאה	30
רשימת מקורות (APA)	31


סקירה ספרותית
1 מבוא והצגת הבעיה
בשנים האחרונות גוברת המודעות לחשיבות שילובם של אנשים על הספקטרום האוטיסטי בתפקוד גבוה (High-Functioning Autism Spectrum Disorder – HFASD) בחברה ובמערכות החינוך, העבודה וההשכלה הגבוהה. אוכלוסייה זו מאופיינת ביכולות קוגניטיביות תקינות ואף גבוהות מהממוצע, אך גם בקשיים ניכרים בתחומי ההבנה החברתית, הגמישות המחשבתית והוויסות הרגשי (Thomeer et al., n.d,2025). אף על פי שהשונות הקוגניטיבית באוכלוסייה זו מאפשרת הישגים גבוהים בלמידה פורמלית, היא מלווה לעיתים בקשיים בהסתגלות למצבים חברתיים, ובפער ניכר בין פוטנציאל לבין מימוש בפועל.
הבנת תהליכי הלמידה והעיבוד החברתי בקרב אנשים עם אוטיזם בתפקוד גבוה היא מפתח לשילובם המוצלח. אנשים אלו מפגינים לעיתים קרובות דפוסים ייחודיים של מיקוד יתר, עיבוד מידע חזותי מתקדם והעדפה לסביבות למידה צפויות ומובְנות (Wilson et al., 2024). יחד עם זאת, כאשר נדרשת אינטראקציה חברתית דינמית או הבנת ניואנסים רגשיים, מופיעים אתגרים משמעותיים. בעיות אלו ניכרות הן בהשתלבות בכיתה רגילה והן בהתנהלות יומיומית בעולם העבודה ובחיי החברה.
הפער בין היכולות הקוגניטיביות הגבוהות לבין הקשיים החברתיים יוצר לעיתים תחושת ניכור ותסכול אצל אנשים עם HFASD (Crawley et al., 2020). מחקרים מצביעים על כך שתלמידים ומבוגרים בתפקוד גבוה חווים עומס רגשי רב סביב מצבים חברתיים שדורשים גמישות, פרשנות של רגשות, או שינוי תכנית פעולה בזמן אמת. בנוסף, הקושי בשמירה על קשר עין, במעברים בין נושאי שיחה, ובוויסות תגובות רגשיות מגביר את תחושת החרדה והבידוד (The Diagnosis of Autism, 2024).
פרויקט זה מתמודד עם הפער בין היכולת הקוגניטיבית לקושי החברתי באמצעות שילוב ידע מחקרי מבוסס וטכנולוגיות למידה מתקדמות. המטרה היא לפתח פלטפורמה אינטראקטיבית המדמה סיטואציות חברתיות אמיתיות באמצעות בינה מלאכותית, המאפשרת למידה חווייתית, בטוחה ומותאמת אישית. הגישה שלנו נשענת על מחקרים עדכניים בתחומי הפסיכולוגיה ההתפתחותית, למידה דיגיטלית מבוססות וידאו, ומבקשת ליישם עקרונות אלה בתוך מערכת אחת רציפה שנועדה לשפר את ההבנה החברתית והאמפתיה בקרב אנשים עם אוטיזם בתפקוד גבוה על מנת שיוכלו להוביל ולא רק להשתלב בחברה.



חזון הפרויקט
חזון הפרויקט הוא לאפשר לאנשים (15+).עם אוטיזם בתפקוד גבוה לא רק להשתלב בחברה, אלא גם להוביל בה.
באמצעות סימולציות מבוססות בינה מלאכותית המדמות סיטואציות יומיומיות (כמו שיחה עם בנקאי, קנייה במכולת או דייט וכדומה), המשתמשים יתרגלו כישורים חברתיים בסביבה בטוחה ומותאמת אישית.
כך הם יוכלו לממש את הפוטנציאל, לצבור ביטחון ולרכוש כלים שיאפשרו להם להנהיג ולהשתלב במגוון מסגרות חברתיות ותעסוקתיות.

2 הגדרה ואבחון של ASD
האבחון של הפרעת הספקטרום האוטיסטי עבר התפתחות משמעותית לאורך העשורים האחרונים, כמתיאור צר ומוגבל להגדרה רחבה הכוללת טווח רחב של תפקודים ודרגות שונות של השפעה על ההתנהגות, התקשורת והלמידה. התפתחות זו נובעת הן מהתקדמות המדעית בהבנת תהליכים נוירו־התפתחותיים והן מהשינוי החברתי והתפיסתי ביחס לאנשים עם שונות נוירולוגית (?).
2.1 התפתחות היסטורית של ההגדרה
המאמר The Diagnosis of Autism: From Kanner to DSM-III to DSM-5 and Beyond (2024) מציג את האבולוציה של מושג האוטיזם החל מהתיאורים הראשוניים של ליאו קאנר בשנות ה־40, סביב מאפיינים בולטים של הסתגרות חברתית ועניין מצומצם, ועד לגיבוש ההגדרה ב־DSM-III בשנות ה־80, שבה לראשונה הוכרה האוטיזם כהפרעה נפרדת בעלת קריטריונים ברורים. בשנים שלאחר מכן חל מעבר מתפיסה של קטגוריה נוקשה (“אוטיזם קלאסי”) אל תפיסה רציפה ורב־ממדית, שנוסחה במלואה במהדורה החמישית של ה־DSM בשנת 2013 (DSM-5).
כפי שניתן לראות בתרשים 1, האוטיזם מתואר כיום לא רק כתופעה חברתית-תקשורתית, אלא כמערכת מורכבת של תחומי תפקוד המשולבים זה בזה – קוגניטיביים, שפתיים, רגשיים וחושיים. התרשים מציג את ההשקה בין מאפייני הליבה של ASD לבין גורמים נלווים שאינם ייחודיים להפרעה, כגון חרדה, ADHD, הפרעות שינה ורגישות יתר חושית (The Diagnosis of Autism, 2024). גישה זו מחזקת את ההבנה שהטיפול והלמידה צריכים להיות רב-ממדיים, מותאמים אישית ולשלב אלמנטים רגשיים, קוגניטיביים וחברתיים כאחד.
הספקטרום האוטיסטי מתוך  (The Diagnosis of Autism, 2024).

על פי ה־DSM-5, האוטיזם מוגדר כהפרעה נוירו־התפתחותית הכוללת שני תחומי ליקוי מרכזיים:
קשיים מתמשכים בתקשורת חברתית ובהדדיות רגשית, לרבות הבנת רגשות, ניהול שיחה, שימוש בשפת גוף, טון דיבור, והבנה של הקשר חברתי.


דפוסים חוזרים ונוקשים של התנהגות, תחומי עניין או פעילויות, כגון היצמדות לשגרה, תחומי עניין מצומצמים, ותגובות חושיות חריגות.


החידוש המרכזי ב־DSM-5 היה המעבר מהגדרות אבחנתיות נפרדות (כגון “תסמונת אספרגר”) אל הגדרה מאוחדת של Autism Spectrum Disorder, המדגישה את הרצף ואת רמות החומרה השונות (The Diagnosis of Autism, 2024). גישה זו מאפשרת זיהוי מדויק יותר של אנשים בתפקוד גבוה – אלה שיכולים לתקשר ולתפקד באופן עצמאי, אך ממשיכים להיתקל בקשיים חברתיים ורגשיים עמוקים.
2.2 השוואה בין DSM-5 ל-ICD-11 והשפעתן על המחקר והיישום
מחקרה של Kamp-Becker הדגיש כי ההבדלים בין שני מערכות הסיווג העיקריות – ה־DSM-5 האמריקאי וה־ICD-11 הבינלאומי – אינם רק טכניים, אלא בעלי השלכות עמוקות על הדרך שבה חוקרים ומאבחנים מבינים את האוטיזם. בעוד ש־DSM-5 שומר על גישה מדעית מבוססת קריטריונים התנהגותיים מדידים, ה־ICD-11, שפורסם על ידי ארגון הבריאות העולמי בשנת 2022, מציע תפיסה רחבה וגמישה יותר, המשלבת תיאורים סובייקטיביים וחווייתיים של הפרעה, גם כאשר אין תצפית ישירה על ההתנהגות.
לפי Kamp-Becker, גישה זו עשויה להוביל לבעיות של הטרוגניות יתר ואבחון־יתר, משום שאותם קריטריונים עשויים להתאים לקבוצות מגוונות מאוד. היא מזהירה כי המעבר למודל זה עלול להקשות על מחקר אמפירי ועל פיתוח התערבויות מבוססות מדדים (Kamp-Becker, 2024). עם זאת, החוקרת גם מציינת שה־ICD-11 מציג רגישות תרבותית וחברתית גדולה יותר, במיוחד באוכלוסיות שבהן הביטוי ההתנהגותי של האוטיזם משתנה.
2.3 בחירת המודל בפרויקט שלנו
בהתאם לביקורת זו, בפרויקט שלנו בחרנו לאמץ את המודל של ה־DSM-5 כבסיס לפיתוח הדמות הווירטואלית ולבניית הסימולציות החברתיות. מודל זה מספק קריטריונים ברורים, אמינים ומדידים שניתן לתרגם לאפיונים קונקרטיים של התנהגות. כך, הדמות שתופיע בסימולציות שלנו תישען על המאפיינים האופייניים לאדם עם ASD בתפקוד גבוה לפי ה־DSM-5, כגון:
קושי בהבנת רמזים חברתיים והבעות פנים


שימוש טכני או מונוטוני בשפה


קושי במעברים בין נושאי שיחה


צורך חזק בשגרה ותגובה רגשית חריגה לשינויים


קשר עין חלקי


בחירה זו תאפשר לנו לבנות מערכת למידה המדמה באופן מדויק ואמין את המפגש הבין־אישי עם אדם על הספקטרום, ותהווה בסיס לאימון משתמשים בהבנה רגשית, בתגובות מותאמות ובהפחתת חרדה חברתית  כל זאת תוך שמירה על תוקף מדעי (The Diagnosis of Autism, 2024, Kamp-Becker, 2024).

3 – מאפיינים קוגניטיביים ותקשורתיים באוטיזם בתפקוד גבוה בחיי היום יום
אנשים עם אוטיזם בתפקוד גבוה מאופיינים בשילוב ייחודי של יכולות קוגניטיביות גבוהות לצד קשיים מתמשכים בתחומים החברתיים, התקשורתיים והרגשיים (Thomeer et al., n.d.). על אף שרבים מהם מפגינים אינטליגנציה תקינה ואף גבוהה מהממוצע, הקשיים מתבטאים בעיקר בפרשנות מצבים חברתיים, בהבנת רגשות וביכולת להתאים תגובות לסיטואציות משתנות. מאפיינים אלו יוצרים לעיתים קרובות תחושת ניכור, חרדה וחוסר ביטחון במצבים חברתיים.
3.1 גמישות קוגניטיבית והתמודדות עם שינוי
אחד הקשיים המרכזיים שתועדו בקרב אנשים עם ASD הוא חוסר גמישות קוגניטיבית הקושי לשנות תבניות חשיבה או התנהגות בתגובה לשינויי סביבה. המחקר של Crawley, Hester, Williams, ו-Pellicano (2020) בחן התנהגות גמישה לאורך שלבי התפתחות שונים והשווה בין ילדים, מתבגרים ומבוגרים עם ASD לבין נוירוטיפיקלים. נמצא כי אצל אנשים עם ASD, הגמישות ההתנהגותית נמוכה יותר בכל שלבי החיים, אך הסיבות לכך משתנות עם הגיל. בילדים נצפתה רגישות־יתר למשוב, הגורמת לתגובות מוגזמות לשינויים קטנים.בגיל ההתבגרות הופיעה חולשה בלמידה מתגמולים בהשוואה לעונשים.                                ובבגרות – התמדה עודפת והסתמכות יתר על ניסיון עבר, המקשות על שינוי הרגלים או הסתגלות למצבים חדשים (Crawley et al., 2020).
ממצאים אלה רלוונטיים ישירות לפרויקט שלנו, הם ממחישים כי גמישות קוגניטיבית אינה רק תכונה נלווית, אלא מרכיב ליבה המשפיע על ההשתלבות החברתית. לכן, הסימולציות שאנו מפתחים מבוססות על דינמיקה משתנה ומצבים מפתיעים, כך שהמשתמש נדרש להגיב לשינוי פתאומי, לעבד אותו, ולהסתגל אליו. תהליך זה מאפשר לו לתרגל למידת הסתגלות בזמן אמת, תוך שמירה על סביבה בטוחה ותומכת.
3.2 קשיים בהבנה רגשית ובתקשורת חברתית
בנוסף לגמישות המחשבתית, אנשים עם ASD בתפקוד גבוה מתמודדים עם קשיים עמוקים בפרשנות רמזים חברתיים ובתיאום רגשי עם הזולת (Wilson et al., 2024). הם עשויים להבין שפה מילולית באופן מושלם אך להתקשות בקריאת טון דיבור, הבעות פנים או הקשר רגשי של המסר. קשיים אלה פוגעים בהדדיות החברתית – ביכולת “להרגיש” את האחר ולהתאים תגובה רגשית הולמת.
Wilson ועמיתיו (2024) מצאו כי למרות יכולת הלמידה הגבוהה, מבוגרים עם ASD לעיתים מתקשים ליישם את ההתנהגויות החברתיות שלמדו בהקשר חדש – תופעה המכונה היעדר הכללה.
 כלומר, אדם עשוי ללמוד כיצד לפתוח שיחה בסיטואציה אחת, אך לא בהכרח ליישם את אותה מיומנות מול אדם אחר או בהקשר שונה.
הממצאים מחזקים את הצורך במערכות למידה אינטראקטיביות המדמות מגוון רחב של סביבות חברתיות ומספקות תרגול חוזר בהקשרים משתנים. בסימולציות שלנו, הדמויות מבוססות בינה מלאכותית מגיבות בזמן אמת להתנהגות המשתמש, מה שמאלץ אותו להפעיל שיפוט חברתי, להסתגל לרמזים רגשיים משתנים, ולפתח הבנה עמוקה של ההקשר החברתי.

3.3 ויסות רגשי והשפעתו על למידה והתנהגות
לצד הגמישות הקוגניטיבית והבנה רגשית, מחקרים מצביעים על קושי מתמשך ביכולת לווסת רגשות  בעיקר במצבי לחץ או חוסר ודאות (Thomeer et al., n.d.). ילדים ובוגרים עם ASD עשויים לחוות הצפה חושית ורגשית במצבים חדשים, מה שמוביל לתגובות קיצוניות כגון הסתגרות או תגובתיות יתר.
ויסות רגשי לקוי משפיע באופן ישיר על תהליכי הלמידה: כאשר אדם חווה חרדה או עומס רגשי, היכולת לעבד מידע חדש ולהפנות קשב פוחתת. לכן, תכנון סביבה למידה מותאמת  רגועה, צפויה ובעלת מבנה ברור  הוא תנאי הכרחי להצלחה. בפרויקט שלנו אנו משלבים עקרונות אלו דרך יצירת סביבה וירטואלית מבוקרת, שבה המשתמש מרגיש בטוח להתנסות, לטעות ולשפר את תגובותיו, תוך קבלת משוב תומך מהמערכת.

4 – שיטות למידה בקרב אנשים עם ASD בתפקוד גבוה
לאורך שני העשורים האחרונים חלה התקדמות משמעותית בפיתוח שיטות התערבות ללמידה חברתית בקרב אנשים על הספקטרום האוטיסטי בתפקוד גבוה. השיטות מבוססות על שילוב בין עקרונות פסיכולוגיים לבין טכנולוגיות חינוכיות חדשניות, במטרה להקל על תהליך רכישת כישורים חברתיים, שיפור תקשורת והכללה לסביבות חדשות. ארבע גישות בולטות בהקשר זה הן: וידאו־מודלינג (Video Modeling), למידה מבוססת משוב (Feedback), העברת למידה לפי מודל FIELD, ו־אימון במציאות מדומה (Virtual Reality).
4.1 למידה באמצעות צפייה – Video Modeling
שיטת ה־Video Modeling מבוססת על עקרונות תיאוריית הלמידה החברתית של Bandura, לפיה למידה מתרחשת באמצעות צפייה וחיקוי של מודלים התנהגותיים. Wilson, Davenport ו-Holman (2024) מצאו כי שימוש בסרטוני וידאו המדגימים אינטראקציות חברתיות יכול לשפר את היכולת של מבוגרים אוטיסטים לזהות ולהפנים דפוסי תקשורת תקינים. צפייה חוזרת בסרטונים מאפשרת למידה הדרגתית ובטוחה, ללא חשיפה ישירה ללחץ חברתי.
עם זאת, המחקר מצביע על מגבלה עיקרית: העדר הכללה . גם כאשר המשתתפים מצליחים לשחזר התנהגות נצפית, הם מתקשים ליישם אותה במצבים חדשים או מול אנשים שונים (Wilson et al., 2024). לכן, למידה יעילה באמת מחייבת סביבה אינטראקטיבית המאפשרת לא רק חיקוי, אלא גם ניסוי, שגיאה והתאמה אישית.
בפרויקט שלנו נשתמש בעקרונות ה־Video Modeling כבסיס לתכנון הסימולציות, אך נרחיב אותם כך שהמשתמש לא יהיה רק צופה פסיבי אלא שחקן פעיל. הוא יתנסה בשיחות המדמות סיטואציות אמיתיות (כמו קנייה במכולת או שיחה עם בנקאי), והמערכת תספק לו משוב בזמן אמת על תגובותיו.
כפי שניתן לראות בטבלה הבאה (Thomeer et al.), שיטת ה־Video Modeling נחשבת לאחת מההתערבויות המבוססות ביותר (Promising to Established) בקרב תלמידים עם ASD בתפקוד גבוה בכל קבוצות הגיל.









4.2 שילוב משוב בזמן אמת – Video Modeling + Feedback
מחקרה של McLucas ועמיתיה (2024) הדגיש את החשיבות של משוב מותאם אישית בזמן אמת כחלק מתהליך הלמידה החברתית. במחקרם, שהתמקד בבני נוער ובוגרים צעירים עם ASD בגילאי 14–30, שולבו סרטוני וידאו עם מנגנון משוב אישי שהועבר על ידי מדריך התנהגותי. נמצא כי השילוב בין שני המרכיבים שיפר באופן משמעותי את ביצועי המשתתפים ואף אפשר העברה חלקית של הכישורים לסביבות חדשות, כגון עבודה או אינטראקציה עם ממונים שונים (McLucas et al., 2024).
המשוב שימש לא רק לתיקון טעויות אלא גם לחיזוק חיובי של התנהגויות רצויות. הדבר הפחית חרדה ושיפר מוטיבציה, במיוחד באוכלוסיות שנרתעות מאינטראקציות חברתיות עקב חוויות כישלון חוזרות.
בפרויקט שלנו ניישם עיקרון זה באמצעות משוב מבוסס בינה מלאכותית, שיזהה בזמן אמת את תגובת המשתמש (באמצעות ניתוח טון דיבור, שפת גוף או תגובה מילולית) ויספק חיזוקים חיוביים והמלצות עדינות לשיפור. כך נשלב בין היעילות של Video Modeling לבין הדינמיות של משוב אנושי אמפתי.

4.3 העברת למידה ויכולת הכללה(Transferability) – מודל FIELD
הסקירה של Nejati ועמיתיה (2024) ניתחה 52 מחקרים על אימון חברתי בקרב ילדים, מתבגרים ומבוגרים עם ASD והציגה את מודל FIELD – Framework for Interdisciplinary Evaluation of Learning Durability. המודל בוחן את יכולת ההעברה של למידה בחמישה ממדים:
Function – האם הכישורים ניתנים ליישום בתחומים שונים


Implement – עד כמה השיטה ניתנת ליישום בסוגי התערבות שונים


Ecology – באילו סביבות הכישורים נשמרים (בית, עבודה, לימודים)


Level – האם השיפור מתרחש ברמה קוגניטיבית, התנהגותית או נוירולוגית


Durability – האם ההשפעה נשמרת לאורך זמן.


Nejati ועמיתיה הדגישו כי אחת הבעיות העיקריות בהתערבויות הקיימות היא מגבלת ההעברה: משתתפים מצליחים ללמוד מיומנות ספציפית, אך לא תמיד שומרים עליה או מיישמים אותה בסביבות חדשות. לפיכך, נדרש תכנון של למידה רב־ממדית וחוזרת, המשלבת חשיפה הדרגתית למצבים משתנים.
גישה זו משמשת השראה ישירה לתכנון הסימולציות בפרויקט שלנו: כל סצנה מבוססת על תרחיש שונה, אך נבנית סביב אותם עקרונות תקשורתיים, כך שהמשתמש ילמד ליישם את הידע שרכש במצבים מגוונים. בדרך זו ניצור חוויית למידה עם Transferability גבוהה, הנמדדת לא רק בשיפור מיידי, אלא בשימור וביישום רחב של מיומנויות חברתיות לאורך זמן.
 Transferability – כלומר, לא רק לבדוק אם חל שיפור בכישור מסוים (למשל יצירת קשר עין), אלא האם השיפור הזה מתורגם גם להתנהגויות אחרות (כגון ניהול שיחה רציפה או השתלבות בקבוצה). עבור הפרויקט שלנו זהו רכיב קריטי: הסימולציות צריכות לאפשר מעבר בין מצבים שונים כך שהמשתמש יתרגל יכולות שניתנות ליישום רחב.(Nejati et al., 2024)
טבלה 4 מציגה את מגוון שיטות שנבחנו במחקרים השונים לשיפור כישורים חברתיים בקרב אנשים עם ASD בתפקוד גבוה. ניתן לראות כי מרבית השיטות מתמקדות בחיקוי חזותי, למידה מבוססת משוב, ותמיכה טכנולוגית (כגון VR או מערכות בינה מלאכותית).(Nejati et al., 2024)

4.4 אימון במציאות מדומה (Virtual Reality)
*פסיכואדוקציה = מסירת מידע ברור ומובנה למטופל על הקושי והמיומנות הנלמדת.
שימוש במציאות מדומה (VR) לצורך פיתוח כישורים חברתיים בקרב אנשים עם ASD נחקר בהרחבה בעשור האחרון. סקירה שיטתית שביצעו Azman ועמיתיה (2025) זיהתה שישה מחקרים אמפיריים שהראו שיפור מובהק באינטראקציה חברתית, בתקשורת לא מילולית ובקוגניציה חברתית בעקבות אימון ב־VR. יתרונותיו המרכזיים של ה־VR הם בקרה מלאה על הסביבה, חזרתיות ללא סיכון רגשי, ויכולת מדידת ביצועים אובייקטיבית (Azman et al., 2025).
עם זאת, החוקרים מציינים מגבלות מתודולוגיות – מדגמים קטנים, היעדר קבוצות ביקורת עקביות. לכן, למרות הפוטנציאל הגבוה, ה־VR עדיין מוגבל ביישומו כשיטה חינוכית רחבה.
מחקר נוסף של Ahmad Basri ועמיתיו (2024) השתמש בשיטת Fuzzy Delphi לאימות רכיבי המפתח בתכנון תוכן לאימון חברתי במציאות מדומה. המומחים שנטלו חלק במחקר קבעו כי יש לשלב טכניקות כמו פסיכואדוקציה, וידאו־מודלינג, חיזוקים חיוביים, תרגול הדרגתי (Role-Play) ו־פידבק מיידי. עקרונות אלו מהווים בסיס מדעי ישיר לפיתוח המערכת שלנו, גם כאשר אינה מבוססת VR אלא על שיחת וידאו אמיתית.
בכך, אנו למעשה מאמצים את יתרונות ה־VR  סביבה בטוחה, בקרה הדרגתית, מדדים נמדדים  אך משלבים אותם בפורמט נגיש וזמין יותר, שבו המשתמש מתקשר עם דמות אנושית מבוססת בינה מלאכותית בזמן אמת.
5 – שילוב טכנולוגיית בינה מלאכותית בלמידה של אוטיסטים בתפקוד גבוה
בעשור האחרון מתרחשת מהפכה טכנולוגית המאפשרת חיבור בין מדעי ההתנהגות, חינוך ובינה מלאכותית (AI). יכולות העיבוד המתקדמות של מערכות AI מאפשרות לזהות, לנתח ולהגיב לדפוסי תקשורת אנושית בצורה מדויקת ורגישה, ובכך ליצור סביבות למידה אינטראקטיביות מותאמות אישית (Azman et al., 2025 Ahmad Basri et al., 2024). תחום זה פותח אפשרויות חדשות במיוחד עבור אנשים עם אוטיזם בתפקוד גבוה, שמפגינים קשיים בפרשנות רמזים חברתיים ובוויסות רגשי, אך בעלי יכולת קוגניטיבית גבוהה ופתיחות לטכנולוגיה (Thomeer et al., n.d., Wilson et al., 2024).
5.1 מצפיה לחיקוי
כפי שהראו Wilson ועמיתיה (2024) ו-McLucas ועמיתיה (2024), שיטות מבוססות וידאו ולמידת משוב מצליחות לשפר התנהגות חברתית, אך מוגבלות בכך שהן לרוב פסיביות או חד־כיווניות – המשתמש צופה, מחקה ומקבל הערכה לאחר מעשה. לעומת זאת, שימוש במערכת מבוססת AI מאפשר ליצור למידה חיה ודיאלוגית – המשתמש מנהל אינטראקציה בזמן אמת עם דמות וירטואלית שמגיבה אליו בהתאם לטון הדיבור, למילים ולמבעים הבלתי מילוליים שלו (Azman et al., 2025).
גישה זו מתכתבת ישירות עם עקרונות ה־FIELD (Nejati et al., 2024) בכך שהיא משפרת את העברת הלמידה (Transferability) על פני מצבים וסביבות שונות, ומעודדת עמידות לאורך זמן (Durability). הדמות הווירטואלית משנה את התגובות שלה בכל סשן בהתאם להיסטוריית האימון של המשתמש, ובכך מדמה סביבה אנושית בלתי צפויה אך בטוחה ללמידה.
5.2 למידה אדפטיבית ומדידה מבוססת נתונים
היתרון המשמעותי ביותר של בינה מלאכותית הוא יכולתה למדוד ולהתאים את תהליך הלמידה לכל משתמש באופן מתמשך (Ahmad Basri et al., 2024). בעוד שב־VR או Video Modeling כל המשתתפים חווים תרחיש זהה, מערכת מבוססת AI יכולה ללמוד את דפוסי ההתנהגות של המשתמש וליצור עבורו נתיב למידה דינמי.
לדוגמה, משתמש שמתקשה בזיהוי רמזים לא מילוליים יקבל חיזוק ותרגול ממוקד בזיהוי הבעות פנים (Wilson et al., 2024) משתמש אחר שחש חרדה בסיטואציות חדשות יקבל תרגולים הדרגתיים יותר עם דמויות “תומכות” ובעלות תגובות אמפתיות יותר (McLucas et al., 2024). מערכת כזו מאפשרת למדוד מדדים איכותיים כמו שיפור בשמירת קשר עין, התאמת טון הדיבור, משך שיחה רציפה, ואף לזהות שינויים בהבעות פנים או אינטונציה (Nejati et al., 2024, Azman et al., 2025).
5.3 למידה רגשית־חברתית (SEL) והטמעתה באמצעות בינה מלאכותית
אחד האתגרים המרכזיים בקרב אנשים עם אוטיזם בתפקוד גבוה הוא הפער שבין הבנה קוגניטיבית להבנה רגשית. על פי Dussault ו־Thompson (2024), למידה רגשית־חברתית (SEL) מהווה מסגרת חינוכית המקדמת מודעות עצמית, וויסות רגשי, אמפתיה ושייכות , כישורים המהווים את הבסיס להשתלבות חברתית אמיתית. שילוב גישה זו בפרויקט שלנו מאפשר למידה שאינה רק התנהגותית, אלא גם רגשית־ערכית, המחזקת את תחושת השייכות והביטחון החברתי של המשתמש.
בהמשך לכך, מחקרם של Li ועמיתיו (2024) מציג כיצד בינה מלאכותית יכולה לשמש כזרוע יישומית של SEL באמצעות למידה אדפטיבית מבוססת רגש. מערכות AI מתקדמות מסוגלות לזהות בזמן אמת רגשות דרך קול, הבעות פנים ותנועות גוף, ולהגיב באופן מותאם למצבו הרגשי של המשתמש. גישה זו יוצרת לולאת משוב רגשית (Emotional Feedback Loop), שבה המשתמש חווה אינטראקציה אמפתית עם דמות וירטואלית הלומדת את תגובותיו, מגיבה להן, ואף מתאימה את התסריט להיסטוריית האימון שלו.
שילוב זה מאפשר מעבר מגישה פסיבית של צפייה או חיקוי לגישה של למידה רגשית־אינטראקטיבית, שבה המשתמש מתנסה, מרגיש, ומעבד את רגשותיו תוך כדי אינטראקציה. בכך, הבינה המלאכותית משמשת לא רק כמאמן חברתי, אלא כשותף רגשי ללמידה, המעודד הבנה עצמית, ויסות רגשי ויכולת אמפתית מתפתחת (Li et al., 2024; Dussault & Thompson, 2024).


5.6 אתיקה בבינה מלאכותית







פרק 6 - כלי אבחון והערכת תפקוד באוטיזם בתפקוד גבוה (HFASD)
6.1 הצגת כלים רשמיים (ADOS-2, CARS-2, SRS-2).


הערכת תפקוד חברתי-תקשורתי ואבחון אפשרי של ASD בתפקוד גבוה נשענת על מספר כלים סטנדרטיים, הנבדלים במטרה, במתודולוגיה ובמידת הרגישות. השלושה הנפוצים והמקובלים במחקר ובקליניקה הם: ADOS‑2, CARS‑2, ו־SRS‑2

ADOS-2
ADOS-2 הוא כלי תצפיתי חצי-מובנה, המיועד להערכת אינטראקציה, תקשורת, משחק/שיחה ודפוסי התנהגות חוזרים אצל נבדקים.


במחקר על מדגם גרמני גדול, נמצא שהאלגוריתם של ADOS-2 מפגין תוקף אבחנתי משמעותי בזיהוי ASD מול מצבים נוירו-פסיכיאטריים אחרים.


עם זאת, יש לציין שבחלק ממדדים (לדוגמה במבוגרים) התוקף והספציפיות יורדים מה שמדגיש את הצורך בשילוב הכלי עם הערכה רחבה יותר.
SRS-2
SRS-2 הוא שאלון לדיווח מצד הורים, מורים או הנבדק עצמו שמודד את חומרת הקשיים החברתיים כפי שהם מתבטאים בחיי היום-יום ובהקשרים מחוץ למבחנים קליניים. (לצורך הכללה אפשרית של קשיים שלא מתגלים בתצפית קצרה)


שימוש ב-SRS-2 מאפשר לזהות קשיים בתפקוד חברתי יומיומי, במיוחד אצל אנשים עם תפקוד גבוה או תסמינים עדינים אשר לעומת זאת עשויים לעבור מתחת לרדאר של כלים מבוססי תצפית בלבד.


CARS-2
CARS-2 הוא כלי דירוג קליני המבוסס על תצפית קצרה, ונחשב לאחד הכלים הפשוטים והמהירים להערכה של מאפיינים אוטיסטיים. מחקרים מצאו כי ציון ה-CARS-2 מתואם מאוד עם תוצאות ה-ADOS-2 (r = 0.864), מה שמעיד על כך שבמרבית המקרים שני הכלים מובילים למסקנות דומות. בהתאם לכך, הוצעו נקודות חיתוך ברורות ציון 30 מתאים לאבחנה של ASD, ואילו ציון 28.5 מתאים לזיהוי מקרים קלים יותר על הספקטרום. יחד עם זאת, למרות הספציפיות הגבוהה של CARS-2 (95.8%), רגישותו נמוכה יותר, ולכן הוא עלול שלא לזהות תסמינים עדינים או מצבים של תפקוד גבוה. בשל כך, הכלי מתאים במיוחד לשימוש כסינון ראשוני או כהשלמה ל-ADOS-2, אך אינו מהווה תחליף מלא להערכה תצפיתית מובנית.

שילוב כלי תצפית ודיווח
 שילוב בין כלי תצפית (ADOS-2 או CARS-2) לבין כלי דיווח (SRS-2) מהווה גישה הוליסטית ורחבה יותר: כך ניתן לקבל תמונה גם של תפקוד במפגש מובחן (clinical / מחקרי), וגם של תפקוד חברתי אמיתי וחוזר בזמן ובסביבה טבעית. גישה זו קריטית במיוחד בפרויקט, במטרה למדוד שינוי והתפתחות כישורים חברתיים לאורך זמן, ולא רק תצפית נקודתית.


6.2 התאמתם לאוכלוסייה בתפקוד גבוה.


אוכלוסייה בתפקוד גבוה על הספקטרום האוטיסטי (HFASD) מציגה פרופיל ייחודי: יכולות קוגניטיביות תקינות ואף גבוהות מהממוצע, לצד קשיים מתמשכים בהבנה רגשית, גמישות מחשבתית והכללה של מיומנויות חברתיות לסביבות חדשות. לאור מאפיינים אלו, חשוב לבחון כיצד שלושת הכלים המרכזיים – ADOS-2, CARS-2 ו־SRS-2 – מותאמים להערכת תפקוד של אנשים המצויים בקצה הגבוה של הרצף.
ADOS-2, ככלי תצפיתי מובנה, כולל מודולים המיועדים למבוגרים ולמתבגרים בעלי יכולות שפה תקינות, ולכן יכול לאתר מאפיינים חברתיים־תקשורתיים גם בקרב תפקוד גבוה. עם זאת, מחקרים מצביעים על כך שמידת הדיוק שלו עשויה לרדת במקרים של תסמינים עדינים, שכן ההתנהגות בזמן האינטראקציה הקלינית אינה תמיד משקפת את קשיי התפקוד היומיומיים באוכלוסייה זו (Maddox & White, 2017).
CARS-2, לעומתו, פותח מחדש בין היתר כדי לשפר את ההתאמה לאנשים בעלי תפקוד גבוה, ומתאם גבוה במיוחד עם ADOS-2 נמצא גם בקרב ילדים ומתבגרים ללא עיכוב שפתי. למרות זאת, הרגישות הנמוכה יחסית של CARS-2 עשויה להוביל לפספוס של ביטויי ASD subtle, המופיעים בעיקר בהקשרים חברתיים מורכבים או לא־מובנים. עם זאת, בשל פשטות ההפעלה שלו, הוא מתאים במיוחד כתוספת או ככלי סינון ראשוני באבחון של אוכלוסייה זו (Sung et al., 2023; Kanne et al., 2020).
SRS-2, ככלי המבוסס על דיווח מהסביבה הטבעית, נמצא כרגיש במיוחד לאיתור קשיים בתפקוד חברתי היומיומי בקרב אנשים בתפקוד גבוה, המפגינים לעיתים יכולת "לעבור" מצבים קליניים קצרים אך מתקשים בהתמודדות ממושכת עם רמזים חברתיים דינמיים. בשל כך, SRS-2 מספק מידע משלים החיוני להבנת עומק ההשפעה של קשיי ASD בסביבות טבעיות ולא רק בתצפית קצרה (Frazier et al., 2021).
בסיכום, הערכת תפקוד גבוה דורשת שילוב של כלי תצפית וכלי דיווח. בעוד ADOS-2 מספק מבנה סטנדרטי המאפשר זיהוי ליקויי ליבה, ו־CARS-2 יכול לשמש כשלב סינון יעיל, SRS-2 מוסיף שכבת מידע קריטית על תפקוד חברתי בעולם האמיתי – מרכיב חיוני במיוחד בפרויקט הנוכחי, שמטרתו למדוד התקדמות חברתית מתמשכת והכללה של מיומנויות לסביבות מגוונות.


6.3 מדדים להערכת שיפור בכישורים חברתיים בפרויקט.


הערכת שיפור בכישורים חברתיים בקרב אוכלוסייה בתפקוד גבוה מחייבת התייחסות הן למרכיבים התנהגותיים נצפים והן לדפוסים המתמשכים של תפקוד חברתי בסביבה הטבעית. על כן, שילוב של מדדים כמותיים וקליניים מאפשר בחינה מקיפה של התקדמות לאורך זמן.
בכלים תצפיתיים כמו ADOS-2, ניתן לעקוב אחר שינוי בדפוסי אינטראקציה, יוזמה חברתית, איכות התקשורת והפחתה בהתנהגויות חזרתיות. מחקרים הדגישו את תרומתם של מדדי חומרה מתוקננים (Calibrated Severity Scores), המאפשרים להשוות בין נקודות זמן שונות גם כאשר נעשה שימוש במודולים שונים, ובכך לספק מדד יציב לשינוי (Maddox & White, 2017).
בכלים כמו CARS-2, הסתמכות על דירוג קליני מאפשרת לזהות שינוי כללי ברמת התפקוד החברתי. אף על פי שרגישותו לשינויים עדינים מוגבלת, הכלי מתאים במיוחד להבחנה בין “לפני” ו”אחרי” במקרים שבהם השיפור בא לידי ביטוי באופן גלוי יותר (Sung et al., 2023). היותו קצר ושיטתי תורם ליישומו בהערכות מעקב תקופתיות.
הכלי SRS-2, המבוסס על דיווח יומיומי, נחשב לאחד המדדים היעילים ביותר לניטור שינוי פונקציונלי בקרב תפקוד גבוה. הוא רגיש לשינויים ביכולת להבין רמזים חברתיים, בוויסות רגשי במהלך אינטראקציה, ובקושי לנהל מצבים חברתיים מורכבים ולכן מתאים במיוחד למדידת הכללה (transfer) של מיומנויות. דיווח חוזר לאורך זמן מאפשר לזהות תבניות התקדמות, עקביות ושימור השיפור (Frazier et al., 2021).
בהתאם לכך, פרויקטים המבקשים למדוד שיפור אמיתי בכישורים חברתיים במיוחד בסביבות המדמות מציאות נדרשים לשלב בין מדדים קליניים נצפים לבין מדדי תפקוד יום-יומי. שילוב זה מספק תמונה רחבה ועשירה על האופן שבו מיומנויות חברתיות מיושמות בפועל, ולא רק במסגרת מובנית ומבוקרת.

6.4 כלי הערכה (מבוסס מדדים ו־AI).

בשנים האחרונות מתפתחים כלים מבוססי בינה מלאכותית המיועדים למדידת התנהגות חברתית בזמן אמת, תוך ניתוח רציף של פרמטרים כמו הבעות פנים, קשר עין, טון דיבור, מדדים רגשיים, ותזמון תגובות. כלים אלו משלבים אלגוריתמים של ראייה ממוחשבת (Computer Vision), למידת מכונה (Machine Learning) ומודלים שפתיים מתקדמים (LLMs), ומאפשרים הערכה אובייקטיבית שאינה תלויה בתצפית אנושית בלבד.
כלים מבוססי AI מצטיינים ברגישות גבוהה לדפוסים עדינים, ועל כן מתאימים במיוחד לאוכלוסייה בתפקוד גבוה, שבה קשיים חברתיים לעיתים אינם מתבטאים באופן בולט ובמידה הנדרשת לגילוי בכלי תצפית מסורתיים. בנוסף, AI מאפשר איסוף נתונים לאורך זמן רב ובסביבות מגוונות, וכך מספק מדידה אמינה של הכללה (generalization) והעברה בין הקשרים חברתיים שונים מרכיב מרכזי בהערכת התערבות.
מחקרים עדכניים מצביעים על כך שניתוחים אוטומטיים של רמזים חברתיים, כולל מיקרו-הבעות והשתנות בטון, מספקים מדדים בעלי מהימנות גבוהה, ואף מתואמים עם תוצאות של כלים קליניים סטנדרטיים כמו SRS-2 (Frazier et al., 2021). שילובם במסגרת סימולציות דיאלוגיות מבוססות AI מאפשר לא רק מדידה אלא גם התאמה בזמן אמת של רמת הקושי, המשוב והסיטואציה החברתית - מה שמאפשר תהליך למידה אדפטיבי ומדיד בו-זמנית.
בפרויקט,  שילוב AI לצורך ניתוח דפוסי התנהגות חברתית מאפשר להרחיב את היכולת לזהות שינוי משמעותי לא רק במפגש נקודתי, אלא בתפקוד המתמשך של המשתמש בתוך סביבות סימולציה מגוונות. גישה זו משפרת את יכולת הניטור, ההתאמה האישית וההערכה האובייקטיבית לאורך זמן, ומהווה נדבך חדשני ומשלים לכלים הקליניים המסורתיים.
פרק 7 – תיאוריות פסיכולוגיות ופסיכו־חברתיות רלוונטיות
פרק זה מציג את המסגרות התאוריות המרכזיות המשמשות בסיס להבנת המאפיינים החברתיים, הקוגניטיביים והרגשיים של אנשים על הספקטרום האוטיסטי בתפקוד גבוה, ואת תרומתן לעיצוב סביבת למידה מבוססת־AI. תיאוריות אלו מהוות עוגן מדעי לפיתוח סביבות סימולציה המקדמות הבנת מצבים חברתיים, שיפור ויסות רגשי, הגדלת תחושת מסוגלות ותרגול כישורי תקשורת.
7.1 תיאוריית המיינד.
המונח “תיאוריית המיינד” נטבע לראשונה על ידי Premack ו-Woodruff בשנת 1978, שהגדירו אותו כיכולת לייחס מצבים מנטליים כגון אמונות, כוונות, רצונות וידע לעצמי ולאחרים, ולהשתמש בהם כדי להסביר ולנבא התנהגות. (Premack & Woodruff, 1978).
Baron-Cohen, Leslie ,Frith  1985) הרחיבו תפיסה זו להקשר ההתפתחותי של ילדים, ובמיוחד של ילדים עם אוטיזם. הם מגדירים את תיאוריית המיינד כמנגנון קוגניטיבי המבוסס על יכולת מטא־ייצוגית, אשר מאפשרת להחזיק ייצוג של המציאות וגם ייצוג של הדרך שבה אדם אחר מבין את אותה מציאות. יכולת זו מחייבת ״ייצוגי־סדר־שני״ .(Baron-Cohen et al., 1985).
הממצאים שלהם הראו כי ילדים אוטיסטים מתקשים ליצור הבחנה בין הידע שלהם לבין הידע של הזולת. מצב זה הודגם באופן מובהק במבחן האמונה-השגויה (“Sally–Anne”), שבו רוב הילדים האוטיסטים הצביעו על המיקום האמיתי של החפץ במקום על מיקום המשקף את אמונתה של הדמות . (Baron-Cohen et al., 1985). המחקר מצביע על כך שמדובר בליקוי ספציפי שאינו נובע מרמת אינטליגנציה, אלא מיכולת פגומה לייצג מצבים מנטליים של אחרים.
*ייצוג סדר שני -  ייצוג של אמונה או מחשבה של אדם אחר.


7.2 תיאוריית הקוהרנטיות המרכזית .
תיאוריית הקוהרנטיות המרכזית מתארת נטייה של אנשים עם אוטיזם לעבד מידע ברמת פרטים תוך קושי בשילובם למשמעות רחבה. במאמרה, (Frith 1989) מציגה דפוס עקבי שבו ילדים אוטיסטים מפגינים יכולות גבוהות בעיבוד חלקים קטנים, אך מתקשים בהפקת משמעות כוללת.
על כן, לפי Frith, מקור הקושי המרכזי בתקשורת באוטיזם אינו בהבנת מילים בודדות, אלא ביכולת “to extract meaning from a wider context”. זהו הבסיס לתיאוריית הקוהרנטיות המרכזית: עיבוד פרטים חזק לצד קושי בהפקת משמעות גלובלית.(Frith 1989)

בנוסף, Happeו-Frith (2006) מציינים כי הקושי בעיבוד גלובלי אינו מתבטא רק בשפה, אלא משפיע על תחומים קוגניטיביים רחבים יותר. לפי החוקרות, לאנשים עם אוטיזם יש נטייה ל“bias towards local processing”, כלומר התמקדות בפרטים על חשבון תפיסה רחבה של משמעות או מבנה (Happe, Frith, 2006,). דפוס זה מסביר לא רק קשיים בתקשורת חברתית, אלא גם את הנטייה להעדיף מידע מדויק ומובנה, ואת ההסתמכות על חוקים נוקשים בסיטואציות חברתיות.(Happe, Frith, 2006,)




7.3 גישת ה־Neurodiversity – שונות נוירולוגית כבסיס ללמידה מותאמת.

גישת ה־Neurodiversity במאמר של Dwyer (2022) מוצגת כאלטרנטיבה למודל הרפואי, ומציעה לראות את האוטיזם ואת שאר הלקויות הנוירו־התפתחותיות כחלק ממגוון טבעי של מוחות, ולא כהפרעה שיש “לתקן” (Dwyer, 2022)  .המאמר מדגיש שהוויכוחים סביב הגישה נובעים לעיתים מהבנה שגויה, למשל הטענה שהגישה מתעלמת ממאפיינים אישיים של האדם ומייחסת את כל הקושי לסביבה (Dwyer, 2022)  .
למעשה, הגישה שמוצגת כאן מאמצת עמדה אינטראקציונית: הנכות נוצרת מהמפגש בין מאפייני האדם לבין דרישות וגבולות של הסביבה שבה הוא חי ופועל (Dwyer, 2022)  .בהתאם לכך, המאמר ממליץ לאמץ מודל “אמצע” בין המודל החברתי לבין הרפואי, המכיר גם ביכולת לשפר יכולות אישיות וגם בצורך לבצע התאמות סביבתיות משמעותיות (Dwyer, 2022)  .
המאמר גם מחדד כי התערבויות שמטרתן “נירמול” אינן עולות בקנה אחד עם גישת ה־Neurodiversity, משום שהן פוגעות בזהות ובהעצמה של האדם  .במקום זאת, הגישה מעודדת למידה של כישורי חיים והתמודדות מתוך כבוד לאדם, התמקדות בחוזקותיו ושימוש בכלים שמקדמים איכות חיים ולא “תיקון” של שונות נוירולוגית (Dwyer, 2022)  .
לבסוף, Dwyer מציע כי שילוב אמיתי של גישת ה־Neurodiversity דורש הרחבת מוקד המחקר מהאדם הפרטי אל ההקשר שסביבו המערכות, התרבות, הציפיות החברתיות והדרישות החושיות והתקשורתיות שמעצבות את חוויית החיים של אנשים על הספקטרום (Dwyer, 2022)
























פרק 8 – נגישות טכנולוגית ושילוב חברתי
8.1 למידה בסביבה וירטואלית (Virtual Classrooms)
סביבות למידה וירטואליות הוכחו כיעילות במיוחד עבור אנשים על הספקטרום האוטיסטי, מאחר שהן מספקות מסגרת צפויה, מבוקרת וניתנת להתאמה אישית, תוך הפחתת עומס רגשי וחושי. מחקרי סקירה עדכניים מצביעים על כך ששילוב של בינה מלאכותית, מציאות מדומה וטכנולוגיות למידה אדפטיביות מאפשר תרגול מיומנויות חברתיות בסביבה המדמה מצבים יומיומיים, אך ללא הלחץ הנלווה לאינטראקציה פנים־אל־פנים (Adako et al., 2024).
בנוסף, מחקרים בתחום ההתערבויות החברתיות מבוססות VR מראים כי תרגול חוזר בסביבה וירטואלית תורם להכללה טובה יותר של מיומנויות נלמדות אל העולם האמיתי, במיוחד כאשר הסימולציות קרובות למצבים אותנטיים מחיי היומיום (Grynszpan et al., 2008; Bernardini & Porayska-Pomsta, 2013).
8.2 שימוש באווטרים ולמידה מונחית שיחה
שימוש באווטרים ובסוכנים שיחתיים נמצא כאפקטיבי במיוחד בלמידה חברתית עבור אנשים על הספקטרום האוטיסטי, בשל אופיים הבלתי שיפוטי, העקבי והצפוי. סוכנים וירטואליים מאפשרים תרגול שיח מובנה, קבלת פידבק מיידי והכוונה עדינה כאשר המשתמש סוטה מהקשר השיחה (Ali et al., 2020).
מחקרים העוסקים בסוכנים שיחתיים מדגישים את חשיבות ההתאמה האישית של הדיאלוג, יכולת תגובה בזמן אמת, והכרה חיובית בשינוי התנהגותי כתנאים מרכזיים להצלחת ההתערבות (Ali et al., 2020). בנוסף, מערכות מבוססות תכנון (planning-based agents) הראו יעילות בהוראת מיומנויות תקשורת חברתית, תוך שילוב בין תפקיד של “עמית” לבין תפקיד של “מנחה לימודי” (Bernardini & Porayska-Pomsta, 2013).
8.3 למידה שיתופית אונליין בקרב אוכלוסיות על הספקטרום
למידה שיתופית מקוונת מהווה מרחב ביניים חשוב בין תרגול אינדיבידואלי לבין אינטראקציה חברתית מלאה. מחקרים מצביעים על כך שאינטראקציות מתווכות מחשב מפחיתות חרדה חברתית ומאפשרות לאנשים על הספקטרום להשתתף בפעילות קבוצתית בקצב ובאופן המתאימים להם (Parsons & Cobb, 2011).
בנוסף, מחקרי SEL (Social–Emotional Learning) מדגישים כי מסגרות שיתופיות תומכות, שאינן מחייבות אינטראקציה סימולטנית מלאה, מסייעות בפיתוח ויסות רגשי, תחושת שייכות והבנה חברתית רחבה יותר (Dussault & Thompson, 2024). שילוב למידה שיתופית עם כלים דיגיטליים מאפשר בניית תהליכי למידה הדרגתיים, המותאמים לפרופילים חברתיים מגוונים.
8.4 השפעת נראות דיגיטלית על תחושת ביטחון עצמי
לנראות דיגיטלית תפקיד משמעותי בעיצוב תחושת הביטחון העצמי והמסוגלות החברתית של אנשים על הספקטרום האוטיסטי. מחקרים מראים כי ייצוג מתווך באמצעות אווטרים או ממשקים לבישים מאפשר שליטה ברמת החשיפה החברתית, הפחתת חרדה והגברת יוזמה תקשורתית (Voss et al., 2019).
התערבויות דיגיטליות לבישות, המבוססות על זיהוי רגשות ומתן רמזים חברתיים בזמן אמת, הובילו לשיפור מובהק במדדי סוציאליזציה בהשוואה לטיפול סטנדרטי בלבד (Voss et al., 2019). ממצאים אלו מחזקים את הטענה כי נראות דיגיטלית מבוקרת אינה רק כלי טכני, אלא מרכיב פסיכו־חברתי משמעותי בתהליך בניית הביטחון העצמי והיכולת להשתלב באינטראקציות חברתיות מורכבות.



9 - שילוב עקרונות מחקריים בתכנון הסביבה הלימודית
המערכת שאנו מפתחים בפרויקט נשענת על ארבעת העקרונות שנמצאו יעילים במחקרים הקודמים:
המחשה מבוססת וידאו (Video Modeling) – יצירת סצנות ריאליסטיות המדמות מצבי יום־יום (Wilson et al., 2024).


משוב מיידי (Feedback) – ניתוח תגובות בזמן אמת ומתן חיזוקים חיוביים או תיקונים עדינים (McLucas et al., 2024).


למידה הדרגתית וחוזרת (FIELD) – מעבר מתרגול פשוט למצבים מורכבים, תוך שמירה על הכללה בין הקשרים שונים (Nejati et al., 2024).


סביבה מבוקרת ובטוחה (VR) – ללא הצפת גירויים חושיים מיותרים, בשילוב בקרה מלאה על התרחישים (Azman et al., 2025).


באמצעות שילוב עקרונות אלה אנו יוצרים פלטפורמה חדשנית שמתרגמת את עשרות שנות המחקר בתחום ההתערבות החברתית מהתצפית והניסוי המעבדתי לחוויה חיה, אינטראקטיבית ומבוססת נתונים (Ahmad Basri et al., 2024).





9.1 משמעות חינוכית וחברתית
הטכנולוגיה המוצעת אינה רק כלי טיפולי, אלא מהפכה חינוכית־חברתית. היא מאפשרת לאנשים עם אוטיזם בתפקוד גבוה לתרגל מצבים חברתיים מורכבים בסביבה בטוחה שאינה שיפוטית, לשפר בהדרגה את הביטחון העצמי, ולפתח הבנה רגשית עמוקה יותר (Thomeer et al., n.d.). בנוסף, השימוש ב-AI מאפשר למידה שוויונית ומותאמת אישית, כך שכל אדם מתקדם בקצב ובדרך המתאימים לו, בדומה לעקרונות של למידה מבוססת־עדויות (Wilson et al., 2024).
באופן זה, אנו מיישמים את חזון הפרויקט – לאפשר לאנשים עם אוטיזם בתפקוד גבוה לא רק להשתלב בחברה, אלא להוביל בה, באמצעות פיתוח כישורים חברתיים, ויסות רגשי והבנה הדדית, הנרכשים דרך טכנולוגיה חדשנית ומבוססת מחקר (Nejati et al., 2024, Azman et al., 2025).
באמצעות איסוף נתונים חוזר, ניתן ליישם ניתוח מבוסס Machine Learning כדי לזהות דפוסי שיפור ולבצע התאמות אוטומטיות בתסריטים – כך שכל חוויית למידה היא גם הערכה וגם תגובה בו־זמנית.

10- מודלים של בינה מלאכותית באימון כישורים חברתיים בקרב אנשים עם ASD בתפקוד גבוה


מודלים סטטיסטיים לניתוח התנהגות (Hidden Markov Models) –

 משמשים לניתוח רציף של סימנים לא־מילוליים כגון קשר עין, קצב דיבור ותנועות ראש, ובכך פותרים את הבעיה של היעדר מדידה אובייקטיבית ומשוב מיידי במהלך אימון אינטראקציות חברתיות (Ali et al., 2020).


מודלי תכנון אינטראקציה (AI Planning) –

 משמשים לניהול רצף דיאלוגי והובלת סיטואציה חברתית באופן הדרגתי, ובכך פותרים את הקושי בהתאמת קצב, מורכבות וכיוון השיחה להתנהגות המשתמש בזמן אמת (Bernardini & Porayska-Pomsta, 2013; Bernardini et al., 2014).


מודלים של ראייה ממוחשבת ולמידת מכונה לזיהוי רגשות –

 משמשים לזיהוי הבעות פנים ורמזים רגשיים בזמן אמת, ובכך נותנים מענה לקושי בזיהוי רגשות והקשר רגשי במהלך אינטראקציות חברתיות טבעיות (Voss et al., 2019).


סוכנים שיחתיים מונחי־כללים (Rule-based Conversational Agents) –

 משמשים ליצירת סביבה שיחתית צפויה ומובנית, ובכך פותרים את בעיית העומס הקוגניטיבי והחרדה הנגרמת משיחה חופשית ולא צפויה בקרב אנשים עם ASD בתפקוד גבוה (Ali et al., 2020).




























טבלת TTS

שם המודל
סוג
איכות קול
שליטה בקצב וטון
יציבות וצפיות
דרישות חומרה
מקומי / ענן
התאמה לפרויקט
הערות
Coqui TTS (XTTS / VITS)
Open Source
גבוהה מאוד
גבוהה
בינונית
GPU מומלץ
מקומי
גבוהה
דורש setup, מתאים לשליטה מלאה
Piper (Rhasspy)
Open Source
בינונית
נמוכה–בינונית
גבוהה מאוד
CPU בלבד
מקומי
גבוהה
קול פחות “אנושי” אך רגוע
Mozilla TTS
Open Source
בינונית
בינונית
בינונית
GPU
מקומי
בינונית
פחות מתוחזק כיום
Azure Neural Voice
מסחרי
גבוהה מאוד
גבוהה
גבוהה
ללא
ענן
בינונית
איכות מעולה, תלות חיצונית
OpenAI TTS
מסחרי
גבוהה
נמוכה–בינונית
גבוהה
ללא
ענן
בינונית
פחות שליטה על סגנון
gTTS
Open Source
גבוהה
גבוהה
גבוהה
CPU בלבד
מקומי
גבוהה
מתאים בצורה טובה לפרויקט







טבלת ASR


שם המודל
דיוק בדיבור טבעי
עברית / אנגלית
Latency
מקומי / ענן
דרישות חומרה
התאמה לפרויקט
הערות
Whisper (medium–large)
גבוהה מאוד
כן / כן
בינוני
מקומי
GPU מומלץ
גבוהה מאוד
סובלני לגמגום והיסוס
Whisper.cpp
גבוהה
כן / כן
נמוך–בינוני
מקומי
CPU / GPU
גבוהה
אידאלי למק M2
Vosk
בינונית
חלקית
נמוך
מקומי
CPU
בינונית
פחות טוב לשיחה חופשית
Azure Speech
גבוהה
כן / כן
נמוך
ענן
ללא
בינונית
תלות ופרטיות










טבלת LLM


שם המודל
גודל
שליטה
סטייה מהקשר
מקומי / ענן
אימון
התאמה לפרויקט
הערות
Llama 3.1
8B
גבוהה
נמוכה
מקומי
כן
גבוהה מאוד
בחירה מצוינת לסנריו
Phi-3
3b
גבוהה
נמוכה
מקומי
חלקית
גבוהה
פחות טבעי בשיחה ארוכה
Mistral 7B
7b
בינונית
בינונית
מקומי
כן
בינונית
יותר “יצירתי”
GPT-4
8b
נמוכה
נמוכה
ענן
לא
נמוכה–בינונית
מסוכן לפרויקט טיפולי






















טבלת Vision

שם הכלי
מה מזהה
Real-time
דפדפן
רגישות
אתיקה
התאמה
הערות
MediaPipe Face Mesh
פנים, head pose, gaze משוער
כן
כן
בינונית
טובה
גבוהה מאוד
הבחירה המומלצת
OpenFace
הבעות, מבט
חלקית
לא
נמוכה
מחקרית
בינונית
כבד ולא ידידותי
Azure Face API
פנים, רגשות
כן
כן
נמוכה
בעייתית
בינונית
ענן ופרטיות


 Avatar / Video Output

כלי
סוג
ריאליזם
Latency
דרישות
התאמה
הערות
Static Avatar + TTS
תמונה
נמוך
נמוך
קל
גבוהה
הכי נגיש
Wav2Lip
וידאו
גבוה
גבוה
GPU
בינונית–גבוהה
מרשים אך כבד
D-ID / HeyGen
SaaS
גבוה מאוד
נמוך
ענן
נמוכה
לא open-source




11. שיטת (Methodology)
11.1 גישת המחקר
פרויקט זה מבוסס על שיטת מחקר יישומית מוכוונת־תכן (Design-Oriented Applied Research), המשלבת עקרונות מהנדסת תוכנה עם טכנולוגיות של בינה מלאכותית לצורך פיתוח והערכה של מערכת תוכנה ניסיונית (Prototype).
גישת המחקר נשענת על Design Science Research (DSR), שבה התוצר המרכזי הוא ארטיפקט תוכנתי פונקציונלי. המערכת מתוכננת, ממומשת ונבחנת כפתרון טכנולוגי לבעיה מציאותית: תרגול מיומנויות תקשורת חברתית באמצעות סימולציות מבוקרות, בטוחות ומונחות, עבור אנשים על הרצף האוטיסטי בתפקוד גבוה.
הפרויקט אינו מיועד לאבחון קליני ואינו מחליף טיפול מקצועי. מטרתו היא לפתח כלי תומך לאימון ולתרגול, המאפשר חזרתיות, שליטה בקצב הלמידה והפחתת עומס רגשי, בהתאם לממצאים מהספרות העוסקת באימון כישורים חברתיים, Video Modeling ולמידה נתמכת בינה מלאכותית.

11.2 ארכיטקטורת תוכנה וזרימת נתונים (System Architecture)
המערכת מבוססת על ארכיטקטורה מונחית-אירועים (Event-Driven Architecture) הפועלת באופן א-סינכרוני מלא (Fully Asynchronous Non-blocking I/O). בחירה ארכיטקטונית זו נועדה לאפשר למערכת לטפל במספר רב של משתמשים במקביל תוך שמירה על שיהוי (Latency) נמוך, הקריטי לאימון בזמן אמת.
עקרונות הליבה הטכנולוגיים:
תקשורת בזמן אמת (Streaming via SSE): בניגוד למודל המסורתי של Request-Response, המערכת משתמשת בפרוטוקול Server-Sent Events )SSE). ברגע שהמשתמש מסיים לדבר, השרת פותח ערוץ תקשורת חד-כיווני ומזרים (Streams) את תשובת ה-AI טוקן-אחר-טוקן (Token-by-Token) בזמן אמת. גישה זו מקטינה את זמן התגובה הנתפס (Perceived Latency) ומאפשרת למשתמש לקבל משוב מיידי.
עיבוד מקבילי (Concurrency Model): שרת ה-Backend (מבוסס FastAPI ו-Python AsyncIO) מנהל את המשימות הכבדות ברקע מבלי לחסום את ה-Event Loop הראשי:
עיבוד אודיו: נרמול וקידוד האודיו מתבצעים בתהליכי משנה (Subprocesses) מנוהלים.
ניהול DB: כתיבת לוגים ומדדים (כגון ספירת מילות סרק וניתוח סנטימנט) מתבצעת באמצעות מנגנון Background Tasks, המבטיח שפעולות I/O מול מסד הנתונים לא יעכבו את שליחת התשובה למשתמש.
ניהול מצב (State Management): צד הלקוח (Frontend) מיישם מנגנון Throttling חכם המונע עומס רינדורים (Re-renders) בעת קבלת המידע בזרם מהיר, ומבטיח חוויית משתמש חלקה (60FPS) גם בעומס רשת.

11.3 ארכיטקטורת עיבוד מקדים (Preprocessing Pipeline)
כדי להבטיח שהמערכת תגיב בזמן אמת ובצורה מדויקת, פיתחנו Pipeline ייעודי לעיבוד האותות והטקסט לפני שהם מגיעים למודל השפה. תהליך זה מורכב מארבעה שלבים (Phases) שנועדו לנקות רעשים, לחלץ מדדים פסיכו-אקוסטיים ולמטב את הקלט עבור ה-LLM.
להלן תרשים הזרימה הלוגי של המערכת:
פירוט שלבי העיבוד:
Phase 1: Signal Normalization (נרמול האות) הקלט הגולמי (Raw Audio) עובר עיבוד באמצעות FFmpeg. המערכת ממירה את האות ל-Mono ומבצעת Resampling לתדר דגימה של 16kHz. פעולה זו חיונית כיוון שהיא מתאימה את האות לדרישות האופטימליות של מודל ה-Whisper ומבטיחה עקביות בביצועי הזיהוי.
Phase 2: Perception Model (תפיסה) השימוש במודל Faster-Whisper (גרסה medium.en) מאפשר המרה מהירה של דיבור לטקסט (ASR). בשלב זה מתקבל "טקסט גולמי" (Raw Text) הכולל מילות פקק (Fillers), חזרות והססנות טבעית, כפי שהן מופיעות בדיבור ספונטני.
Phase 3: Context-Aware Logic (לוגיקה תלוית-הקשר) זהו לב המערכת, בו מתבצע ניתוח סמנטי ולוגי של הטקסט הגולמי במטרה להפריד בין תוכן למטא-דאטה התנהגותי:
Smart Filtering: פיתחנו אלגוריתם (Context-Aware Regex) המבצע סינון חכם. האלגוריתם יודע להבדיל בין מילות סרק שיש להסיר (למשל: "It was, like, huge") לבין שימוש לגיטימי ותחבירי במילים אלו (למשל: "I like pizza").
Metric Extraction: המערכת אינה משמיטה את מילות הסרק לחלוטין, אלא סופרת אותן ושומרת את המידע כ-Metadata. נתון זה משמש לניתוח רמת הביטחון העצמי ושטף הדיבור של המשתמש בדשבורד האנליטיקה.
Artifact Cleanup: שכבת ניקוי סופית (Post-processing) המסירה שאריות פיסוק, כגון פסיקים יתומים או רווחים כפולים, שנוצרו בעת חיתוך המילים, כדי להבטיח טקסט נקי לחלוטין.
Phase 4: Downstream Usage (שימוש במורד הזרם) התוצר הסופי של המערכת מפוצל לשני ערוצים נפרדים:
Clean Text: טקסט נקי, רהוט ומדויק שנשלח למודל השפה (LLM). שליחת טקסט נקי מונעת "רעש" בקונטקסט של המודל ומשפרת משמעותית את איכות והרלוונטיות של התשובה.
Analytics Payload: הנתונים הגולמיים, כולל ספירת מילות הפקק ומדדי שטף הדיבור, נשלחים למסד הנתונים. מידע זה משמש למעקב אחר התקדמות המשתמש לאורך זמן.

11.4 שימוש במודלי שפה גדולים (LLMs)
11.4.1 תפקיד מודלי השפה במערכת
מודלי שפה גדולים (Large Language Models – LLMs) מהווים את הרכיב המרכזי ליצירת השיח במערכת. המודל אחראי על:
הבנת משמעות תגובת המשתמש


שמירה על הקשר השיחה


יצירת תגובה תואמת תרחיש


ניהול שיח מובנה ולא פתוח


בניגוד לצ’אטבוטים כלליים, המודל במערכת זו פועל תחת System Prompts קשיחים, המגדירים במדויק:
את תפקיד הדמות הווירטואלית


את גבולות השיחה


את סגנון התגובה, הטון וקצב השיחה


גישה זו מפחיתה אי־ודאות ומותאמת במיוחד למשתמשים על הרצף האוטיסטי, עבורם מבנה ותחזיתיות הם גורמים קריטיים.
11.4.2 בחירת המודל
בפרויקט נבחר מודל שפה פתוח ממשפחת LLaMA 3.2, בגודל של 3B–8B פרמטרים.
שיקולי הבחירה כללו:
שליטה מלאה בהתנהגות המודל


שמירה על פרטיות המשתמש


יכולת התאמה באמצעות הנדסת פרומפטים (Prompt Engineering)


11.4.3 הזרקת הקשר התנהגותי (Dynamic Behavioral Injection)
אחת המגבלות של מודלי שפה סטנדרטיים היא ההתמקדמות בתוכן הדברים (Content) תוך התעלמות מאופן הדיבור (Prosody & Manner). עבור אוכלוסיית היעד (HFASD), אופן הדיבור – קצב, שטף, וזמן תגובה – הוא לעיתים קרובות האינדיקטור החשוב ביותר למצוקה או חרדה.
כדי לגשר על פער זה, פיתחנו מנגנון Dynamic Prompt Injection: המערכת מנתחת את המדדים הפסיכו-אקוסטיים (WPM, Filler Density, Latency) בזמן אמת, ועוד בטרם שליחת הטקסט למודל השפה, היא מבצעת "התערבות" בפרומפט המערכת (System Prompt).
לוגיקת ההזרקה: אם המערכת מזהה חריגה במדדים (למשל: קצב דיבור העולה על 160 מילים לדקה, המעיד על לחץ), היא מזריקה הערה נסתרת לתוך הקונטקסט של המודל: [SYSTEM OBSERVER: User is speaking very fast (180 WPM). Respond gently and suggest taking a breath.]
כך, ה-AI "מודע" למצבו הרגשי של המשתמש ומגיב בצורה טיפולית (למשל: "אני שומע שאתה מדבר מהר, בוא ננסה להאט רגע"), במקום להתייחס רק לטקסט היבש. מנגנון זה מדמה אינטראקציה אנושית אמפתית המבוססת על הקשבה מלאה.

11.5 ניתוח התנהגותי של תגובות המשתמש
בנוסף ליצירת תגובות, המערכת מבצעת ניתוח התנהגותי אוטומטי לכל תגובת משתמש.
בכל אינטראקציה, מודל השפה מחזיר אובייקט JSON הכולל שלושה מדדים:
Sentiment (טון רגשי)

 ערך בין ‎-1.0 ל־1.0, המייצג את המטען הרגשי של התגובה.


Topic Adherence (שמירה על נושא)

 ערך בין 0.0 ל־1.0, המציין עד כמה התגובה רלוונטית להקשר השיחה.


Clarity (בהירות)

 ערך בין 0.0 ל־1.0, המעריך את רמת הבהירות וההבנה של התגובה.


המדדים אינם מוצגים למשתמש, אלא משמשים את המערכת לצורך:
קבלת החלטות על המשך השיחה


הפעלת תיקון עדין במקרה של סטייה מהנושא


התאמת רמת ההנחיה והפירוט בתגובה הבאה


גישה זו תואמת מחקרים בתחום Social–Emotional Learning, המדגישים משוב עקיף, מיידי ולא שיפוטי.

11.6 ניהול תרחישים באמצעות מכונת מצבים
כל סיטואציה חברתית ממומשת כ־מכונת מצבים סופית (Finite State Machine – FSM).
התרחיש מחולק לשלבים קבועים מראש, לדוגמה: פתיחה, הבהרת מטרה, שאלות המשך וסיום.
המעבר בין מצבים מתבצע בהתאם ל:
איכות תגובת המשתמש


תוצאות הניתוח ההתנהגותי


השלמת מטרות השלב הנוכחי


שיטה זו מאפשרת:
עקביות בין הפעלות שונות


תחושת שליטה ויציבות למשתמש


הרחבה קלה של המערכת לתרחישים נוספים


11.7 סביבת הפיתוח
המערכת פותחה בסביבה מודולרית, תוך שימוש בטכנולוגיות הבאות:
Frontend: React / Next.js


Backend: Node.js ושירותי Python


מודל שפה: LLaMA 3.1 בהרצה מקומית
MediaPipe-Face Mesh  להבנה של הבעות פנים ומדידת קשר עין.
Speech-to-Text: Whisper


Text-to-Speech: gTTS או מנוע מקומי


Containerization: Docker


הארכיטקטורה המודולרית מאפשרת פיתוח, בדיקה ותחזוקה של כל רכיב בנפרד.
11.8 דרישות משתמש ודרישות מערכת
דרישות משתמש
אינטראקציה פשוטה וצפויה


שאלה אחת בכל פעם


משוב תומך ולא ביקורתי


אפשרות לחזרה על תרחישים



דרישות מערכת
זמן תגובה קצר


אמינות ויציבות


שמירה מלאה על פרטיות המשתמש


יכולת הרחבה עתידית



11.9 סיכום
שיטת המחקר משלבת עקרונות מהנדסת תוכנה עם טכנולוגיות בינה מלאכותית ליצירת מערכת אימון חברתית מונחית, אדפטיבית ואתית.
השימוש במודלי שפה פתוחים, ניתוח התנהגותי וניהול שיח מבוסס תרחישים מדגים כיצד ניתן ליישם בינה מלאכותית בצורה אחראית לטובת פיתוח מיומנויות חברתיות.



שאלות שעלו תוך כדי קריאה
הוכח כי שיטה פסיבית (צפיה סרטונים) מוכחת כיעילה, האם שיטה אקטיבית ומותאם אישית יכולה להיות יעילה יותר?
(עצירת הסרטון והצגת מס׳ אפשרויות תגובה)

כיצד ניתן לעצב סימולציות שיאתגרו את המשתמש להתמודד עם שינויים פתאומיים, כמו מעבר נושא בשיחה או תגובה בלתי צפויה של דמות וירטואלית? האם ניתן באמצעות זאת לפתח גמישות מחשבתית בצורה מבוקרת ובטוחה?

איך נוכל למדוד את רמת ההתקדמות של המשתמש באינטראקציות עם הדמות כך שתשקף שיפור בכישורים החברתיים?

האם ניתן לשלב מדדים ביולוגיים או ויזואליים (כמו מבט, הבעות פנים או טון קול) כדי להפוך את האימון לרב-ממדי ואובייקטיבי יותר?
כיצד ניתן לעצב סימולציות דיגיטליות שיתמכו לא רק בלמידה נקודתית אלא גם בהכללה לסביבות חדשות (Ecology)?

האם ניתן לבנות מנגנון שיבטיח עמידות של הלמידה לאורך זמן, למשל באמצעות אימון חוזר מותאם אישית?

כיצד ניתן להבטיח הכללה מעבר לצפייה בסרטונים? האם אפשר ליצור מאגר תרחישים רחב יותר ולשלב מנגנוני משוב שיחייבו את המשתמש לבחור תגובה מתאימה לסיטואציות משתנות?

כיצד ניתן ליישם מנגנון משוב חכם באפליקציה, שינתח בזמן אמת את תגובות המשתמש, יספק חיזוקים חיוביים, ויעניק הצעות לשיפור – באופן המדמה את המשוב האנושי שהוכח במחקר?

כיצד נביא את יתרונות ה־VR (בקרה, חזרתיות, מידרג) אל פורמט שיחת וידאו חיה בלי קסדת VR?

איזה מדדי תוצאה סטנדרטיים נאסוף כדי להראות גם שימור לאורך זמן וגם העברה לסביבות אמיתיות (בית/עבודה/לימודים)?

כיצד ניתן לאמת את רכיבי הלמידה שלנו מול מומחים מקומיים (עובדים סוציאלים, פסיכולוגים,פסיכיאטרים)?







click here - to view the full size Gent.




רשימת מקורות (APA)
Ahmad Basri, M. A. F., Wan Ismail, W. S., Kamal Nor, N., Mohd Tohit, N., Ahmad, M. N., Mohamad Aun, N. S., & Mohd Daud, T. I. (2024). Validation of key components in designing a social skills training content using virtual reality for high-functioning autism youth-A Fuzzy Delphi method.
Azman, M. A., Chong, S. K., Taib, N. I. A., Sahimi, H. M. S., & Wan Ismail, W. S. (2025). Social skills training using virtual reality in high-functioning autism spectrum disorder: A systematic review. Med & Health, 20(2), 493–509. https://doi.org/10.17576/MH.2025.2002.05
Crawley, D., Hester, J., Williams, D., & Pellicano, E. (2020). Modeling flexible behavior in childhood. Journal of Autism and Developmental Disorders, 50(6), 2103–2115. https://doi.org/10.1007/s10803-020-04359-5
Kamp-Becker, I. (2024). Autism spectrum disorder in ICD-11 - A critical reflection of its possible impact on clinical practice and research. Molecular Psychiatry, 29(3), 633–638. https://doi.org/10.1038/s41380-023-02354-y
McLucas, A. S., Som, S., Fleming, J., Ingvarsson, E., & Therrien, W. J. (2024). Using video modeling plus feedback to teach vocational social skills to employment-aged autistic youth. Journal of Behavioral Education. Advance online publication. https://doi.org/10.1007/s10864-024-09561-9
Nejati, V., Peyvandi, A., Nazari, N., & Abadi, F. (2024). The effectiveness of social training in individuals with autism spectrum disorder (ASD): A systematic review and transfer analysis. Scientific Reports, 14, 32131. https://doi.org/10.1038/s41598-024-83953-9
Thomeer, M. L., McDonald, C. A., Rodgers, J. D., & Lopata, C. (n.d.). High functioning autism spectrum disorder: A framework for evidence-based practice. Academia.edu. Retrieved September 13, 2025, from https://www.academia.edu/89030930/High_Functioning_Autism_Spectrum_Disorder_A_Framework_for_Evidence_Based_Practice
Wilson, K. P., Davenport, K., & Holman, C. (2024). Video modeling to support social communication goals of autistic adults: A tutorial. Autism in Adulthood, 6(2), 150-162. https://doi.org/10.1089/aut.2023.0032
The Diagnosis of Autism: From Kanner to DSM-III to DSM-5 and Beyond. (2024). Frontiers in Psychology.
 Li, X., Chen, Y., Huang, Z., & Patel, R. (2024). Harnessing AI for tailored skill development in social–emotional learning. Computers & Education, 211, 104913. https://doi.org/10.1016/j.compedu.2024.104913
Dussault, M., & Thompson, R. B. (2024). Fundamental themes in social–emotional learning: A theoretical framework for inclusivity. International Journal of Environmental Research and Public Health, 21(4), 506. https://doi.org/10.3390/ijerph21040506
“Does the autistic child have a ‘theory of mind’?” (Baron-Cohen, Leslie & Frith, 1985) - 38-39 ,43-44.
Does the chimpanzee have a theory of mind? – Premack & Woodruff (1978)


Frith, U. (1989). A new look at language and communication in autism.
Happé, F., & Frith, U. (2006). The weak coherence account: Detail-focused cognitive style in autism spectrum disorders.
Medda, J. E., Bölte, S., & Feineis-Matthews, S. (2018). Sensitivity and specificity of the ADOS-2 algorithm in a large German sample. Journal of Autism and Developmental Disorders, 48(6), 2001–2010. https://pmc.ncbi.nlm.nih.gov/articles/PMC6373322/
Maddox, B. B., & White, S. W. (2017). The accuracy of the ADOS-2 in identifying autism among adults in community mental health clinics. Autism, 21(5), 603–612. https://pmc.ncbi.nlm.nih.gov/articles/PMC5813679/
Ji, N., Findling, R. L., & Ke, J. (2023). A validation study of the CARS-2 compared with the ADOS-2 in the diagnosis of autism spectrum disorder: A suggestion for cutoff scores. Neuropsychiatric Disease and Treatment, 19, 71–81. https://pdfs.semanticscholar.org/ae03/c6f227c0fbbb423ca4c711e075821184dfb1.pdf
Frazier, T. W., Ratliff, K. R., Gruber, C., Zhang, Y., Law, P., & Kim, T. (2021). Social Responsiveness Scale (SRS-2) as a measure of social impairment in clinical and research settings. Frontiers in Psychiatry, 12, 727308. https://www.frontiersin.org/articles/10.3389/fpsyt.2021.727308/full
Screening in autism: CARS-2 performance in differentiating ASD from other disorders Frontiers in Pediatrics, 8, 568480
https://pmc.ncbi.nlm.nih.gov/articles/PMC7540056

Ali, M. R., Razavi, S. Z., Langevin, R., Kane, B., Schubert, L. K., Rawassizadeh, R., & Hoque, E. (2020). A virtual conversational agent for teens with autism spectrum disorder: Experimental results and design lessons. Proceedings of the 20th ACM International Conference on Intelligent Virtual Agents. https://doi.org/10.1145/3383652.3423879
Bernardini, S., & Porayska-Pomsta, K. (2013). Planning-based social partners for children with autism. Proceedings of the International Conference on Automated Planning and Scheduling.
Bernardini, S., Porayska-Pomsta, K., & Smith, T. J. (2014). ECHOES: An intelligent serious game for fostering social communication in children with autism. Information Sciences, 264, 41–60.
Voss, C., Washington, P., Haber, N., Kline, A., Daniels, J., Fazel, A., … Wall, D. P. (2019). Effect of wearable digital intervention for improving socialization in children with autism spectrum disorder: A randomized clinical trial. JAMA Pediatrics, 173(5), 446–454. https://doi.org/10.1001/jamapediatrics.2019.0285
Hevner, A. R., March, S. T., Park, J., & Ram, S. (2004).Design science in information systems research. MIS Quarterly, 28(1), 75–105.



